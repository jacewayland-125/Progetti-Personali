<html lang="it">
  <head>
    <link rel="stylesheet" href="../CSS/History.css" />
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>La Storia</title>
  </head>
  <body>
    <header><h1>La Storia</h1></header>
    <hgroup>
      <div class="topnav">
        <a href="../HTML/index.html">Home</a>
        <a href="../images/PublicGallery.html">Galleria degli Origami</a>
        <a class="active" href="../HTML/La Storia.html"
          >La Storia dell'Origami</a
        >
        <a href="../HTML/Le Pieghe.html">Le Pieghe</a>
        <a class="login" href="../SignIn-SignUp/login.html">Area Personale</a>
      </div>
      <article>
        <h2>Le Origini</h2>
        <p>
          L'origine degli origami giapponesi è strettamente legata alla
          religione shintoista e la valenza sacrale della carta è anche
          testimoniata dal fatto che in giapponese la parola carta e dei si
          pronunciano entrambe kami. Le prime forme di origami, dette go-hei,
          erano costituite da semplici strisce di carta piegate in forme
          geometriche e, unite ad un filo o ad una bacchetta di Storia legno,
          utilizzate per delimitare gli spazi sacri. A causa dell'estrema
          semplicità di queste prime forme di piegatura della carta, alcuni
          fanno invece risalire l'origine dell'origami all'epoca Muromachi
          (1392-1573), riconducendola alle cerimonie del dono augurale del
          noshi-awabi ai samurai: questo particolare mollusco, simbolo
          dell'immortalità, veniva offerto all'interno di un astuccio di carta,
          che con il passare del tempo divenne piegato in modo sempre più
          complesso fino ad acquistare dignità di dono in sé. È uso giapponese
          donare un origami a forma di gru. Infatti la gru (per i giapponesi) è
          simbolo di purezza
        </p>
      </article>
      <article>
        <h2>Il Periodo Heian</h2>
        <p>
          <img class="imgRadius" src="../images/Periodo Heian.jpg" />
          L'origami si afferma durante il periodo Heian (794-1185 d.C.), quando
          la corte imperiale raggiunge il suo apice di raffinatezza.
          Inizialmente, la tradizione della bambola fluttuante (Hina-nagashi)
          vedeva una bambola di carta su una barca di origami lasciata in mare
          per purificare il male. Successivamente, questa usanza si evolve nella
          più complessa festa delle bambole (Hinamatsuri), dove la corte
          imperiale viene ricostruita con origami per simboleggiare la gerarchia
          sociale. Le bambole di carta, oggi sostituite da vere bambole in
          stoffa e porcellana, erano disposte su piattaforme in base al loro
          rango. La bambola dell'<span class="socialStructure">Imperatore</span>
          e dell'<span class="socialStructure">Imperatrice</span> troneggiano
          sul gradino più alto, simboleggiando il potere imperiale. Seguono
          <span class="socialStructure">dame di corte</span>, musicisti,
          funzionari e oggetti di uso quotidiano, disposti in
          <span class="socialStructure">ordine gerarchico</span>. La
          disposizione riflette la rigida struttura sociale della corte
          imperiale giapponese.
        </p>
      </article>
      <script>
        function toggleText() {
          var text = document.getElementById("hiddenText");
          if (text.style.display === "none") {
            text.style.display = "block";
          } else {
            text.style.display = "none";
          }
        }
      </script>
      <button onclick="toggleText()">
        L'evoluzione delle feste di Origami nel il periodo Heian
      </button>
      <p id="hiddenText" style="display: none">
        <span class="socialStructure">Kodomo no hi</span>: Kusudama contro gli
        spiriti maligni.<span class="socialStructure">Obon</span>: Barchette di
        carta per le anime dei defunti.
        <span class="socialStructure">Shichi-Go-San</span>: Origami come offerte
        (festa shintoista). <span class="socialStructure">Tanabata</span>:
        Decorazioni per la Festa delle stelle.
        <span class="socialStructure">Hanami</span>: Lanterne e fiori di carta
        (Festa dei ciliegi in fiore).<span class="socialStructure">Loto</span>:
        Simbolo buddista (Tanabata e Hanami).
      </p>
      <article>
        <h2>Il Periodo Edo</h2>
        <p>
          La fioritura dell'origami nel periodo Edo è generalmente esemplificata
          con la storia della figura della gru, oggi uno degli origami
          tradizionali giapponesi più noti e la cui tecnica venne perfezionata
          proprio attorno al XVIII secolo: al 1797 appartiene infatti uno dei
          più noti libri sull'origami, Piegatura delle mille gru di Sembazuru
          Orikata. La pratica fa riferimento al particolare valore della gru
          come simbolo di immortalità e alla leggenda secondo la quale chiunque
          pieghi mille gru vedrà i desideri del proprio cuore esauditi.
          Realizzare per sé o regalare i tradizionali "grappoli" di mille gru
          (折鶴 oridzuru) è quindi considerata una pratica simile agli ex voto
          della cultura cattolica: l'aneddoto più noto legato a questa
          tradizione è quello di Sadako Sasaki, una bambina esposta alle
          radiazioni della bomba. atomica di Hiroshima era sul proprio letto di
          morte a causa della leucemia. La bambina iniziò allora a piegare le
          mille gru, ma morì prima di riuscire a portare a compimento la propria
          opera: le venne eretta una statua nel Parco della Pace di Hiroshima,
          una ragazza in piedi con le mani aperte ed una gru che spicca il volo
          dalla punta delle sue dita, ogni anno questo monumento è adornato con
          migliaia di corone di mille gru. La storia di Sadako è diventata
          soggetto di molti libri e film ed ha portato la gru da simbolo di
          immortalità a simbolo di pace. L'origami conserva inoltre un ruolo
          preponderante in numerose altre festività giapponesi. Durante il
          Capodanno, ad esempio, è usanza realizzare a origami e kirigami le
          cartoline augurali (年賀状, nengajō), le buste di denaro per i bambini
          (お年⽟, otoshidama) e i supporti per il Kagami mochi (鏡餅): il
          giorno precedente, l'Ōmisoka (⼤晦⽇), viene celebrato sostituendo gli
          origami conservati in casa e i pannelli di carta alle pareti. Anche il
          primo lavoro realizzato durante il nuovo anno (仕事始め,
          shigoto-hajime) è spesso una figura tradizionale dell'origami. Durante
          la festa di San Valentino, durante la quale in Giappone sono le donne
          a eseguire il dono rituale di cioccolatini (義理 チョコ, giri-choko),
          gli astucci per i dolci sono spesso realizzati ad origami in una forma
          che può riecheggiare il noshi: il corrispettivo maschile è il
          cosiddetto White Day. L'opera del giapponese Akira Yoshizawa, un
          creatore prolifico di origami e scrittore di libri sull'argomento, ha
          ispirato un moderno rinascimento di questa pratica. L'origami moderno
          ha attirato un seguito mondiale, con modelli sempre più intricati e
          nuove tecniche come il wet-folding, la pratica di inumidire il foglio
          durante la piegatura in modo che il prodotto finito mantenga meglio la
          forma, o il soft-folding, in cui la carta viene piegata in modo più
          deciso o più morbido per creare effetti particolari. Una variazione
          dell'origami semplice è l'origami modulare, in cui molti modelli sono
          assemblati per formare un unico insieme decorativo.
        </p>
      </article>
      <article>
        <h2>L'Origami moderno e l'Occidente</h2>
        <p>
          Come si è detto, la diffusione dell'origami in occidente si può
          ricondurre al libro di Sembazuru Orikata, affiancato dalla sezione
          sull'origami del testo enciclopedico Kan no mado (letteralmente,
          Finestra sulla stagione fredda): per il primo libro occidentale
          sull'origami, tuttavia, bisognerà attendere il 1928 con Fun with
          Paperfolding di Murray e Rigney, seguito dal Paper Magic di Robert
          Harbin (in gran parte basato, a sua volta, sugli studi Gershon
          Legman). Alla base di questi volumi vi è la prima teorizzazione
          occidentale riguardo all'origami, ad opera di Josef Albers, padre
          della teoria moderna dei colori e della corrente minimalista.
          All'interno del proprio progetto pedagogico, insegnò l'arte della
          piegatura degli origami tra il 1920 ed il 1930 adottando fogli
          circolari che venivano piegati in spirali e forme ricurve. Le sue
          opere hanno influenzato visivamente gli artisti di origami moderni
          come Kunihiko Kasahara, mentre le sue teorie si inseriscono nella
          pedagogia moderna attraverso l'opera di Friedrich Fröbel (1782 -
          1852), che riconobbe il potenziale educativo degli origami e lo
          introdusse come strumento nel suo 'kindergarten system' nei primi anni
          dell'Ottocento. The Art of Chinese Paper Folding di Maying Soong
          (1948) è stato invece il primo libro a individuare le differenze tra
          l'origami e l'arte cinese di piegare la carta, sostanzialmente
          riconducibile all'interesse dei giapponesi per gli animali e a quello
          cinese per oggetti inanimati come le barche e gli edifici. Tra le
          tecniche di base, la base busta viene individuata come originaria
          della Cina: tra le forme tradizionali che prendono forma da essa, il
          più noto è il cosiddetto cappello dello studente. L'opera di Akira
          Yoshizawa ha imposto definitivamente il termine "origami" come
          sinonimo della piegatura della carta e in tutto il mondo solo alcuni
          ambienti conservatori cinesi utilizzano un altro termine, ovvero
          l'originario Zhe Zhi. Oggi, l'origami si è sviluppato come arte a sé
          ma ha contaminato anche altri ambiti, sia artistici che scientifici.
        </p>
      </article>
      <article>
        <h2>Non solo in Oriente ma... l'Origami nel mondo!</h2>
        <p>
          Oltre che in Giappone e in Cina, l'origami è parte integrante anche
          della cultura di altre parti del mondo:
        </p>
        <ul>
          <li>
            in Vietnam pesci di origami vengono appesi agli alberi durante la
            festa del nuovo anno;
          </li>
          <li>
            nelle Hawaii i tradizionali lei (ghirlande) vengono realizzate
            intrecciando fiori ad elementi di carta e frutti;
          </li>
        </ul>
      </article>
    </hgroup>
  </body>
</html>
