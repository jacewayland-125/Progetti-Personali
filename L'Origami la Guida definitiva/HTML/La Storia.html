<html lang="it">
  <head>
    <link rel="stylesheet" href="../ImageStyle.css" />
    <script src="../ImageStyle.js"></script>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>La Storia</title>
    <style>
      body {
        font-family: "Montserrat", sans-serif;
        margin: 0;
        padding: 0;
        background-color: #f4f4f4;
      }
      a.button {
        -webkit-appearance: button;
        -moz-appearance: button;
        appearance: button;

        text-decoration: none;
        color: initial;
      }
    </style>
  </head>
  <body>
    <h1>La Storia</h1>
    <h2>Le Origini</h2>
    <p>
      L'origine degli origami giapponesi è strettamente legata alla religione
      shintoista e la valenza sacrale della carta è anche testimoniata dal fatto
      che in giapponese la parola carta e dei si pronunciano entrambe kami. Le
      prime forme di origami, dette go-hei, erano costituite da semplici strisce
      di carta piegate in forme geometriche e, unite ad un filo o ad una
      bacchetta di Storia legno, utilizzate per delimitare gli spazi sacri. A
      causa dell'estrema semplicità di queste prime forme di piegatura della
      carta, alcuni fanno invece risalire l'origine dell'origami all'epoca
      Muromachi (1392-1573), riconducendola alle cerimonie del dono augurale del
      noshi-awabi ai samurai: questo particolare mollusco, simbolo
      dell'immortalità, veniva offerto all'interno di un astuccio di carta, che
      con il passare del tempo divenne piegato in modo sempre più complesso fino
      ad acquistare dignità di dono in sé. È uso giapponese donare un origami a
      forma di gru. Infatti la gru (per i giapponesi) è simbolo di purezza
    </p>
    <h2>Il Periodo Heian</h2>
    <p>
      <img src="../images/Periodo Heian.jpg" />
      Il periodo di affermazione degli origami nella religione shintoista e
      nella cultura giapponese è riconducibile al periodo Heian, durante il
      quale la corte imperiale raggiunse l'apice della propria raffinatezza. È
      in questo periodo che si afferma, durante quella che sarebbe poi diventata
      l'Hinamatsuri o festa delle bambine, la tradizione della bambola
      fluttuante (雛流し Hina-nagashi): una bambola di cartaveniva posta su una
      barca, anch'essa realizzata ad origami, e lasciata trasportare dalla
      corrente di un fiume fino al mare. Successivamente quest'usanza venne
      sostituita da quella, più complessa, di ricostruire ritualmente con
      l'origami la corte imperiale, con i suoi personaggi negli abiti rituali:
      per questo tale festa, detta festa delle bambine, viene anche indicata con
      il termine festa delle bambole, appunto. Le bambole rituali di carta, oggi
      sostituite da vere e proprie bambole in stoffa e porcellana, venivano
      sistemate su oiattaforme di stoffa rossa secondo un rigido ordine
      gerachico che vedeva dalla'alto verso il bassosul primo gradino:
    </p>

    <ul>
      <li>
        l'imperatore e l'imperatrice, laddove il termine dairi significa palazzo
        imperiale e hina significa fanciulla o principessa: le bambole della
        corte imperiale vengono tradizionalmente posizionate di fronte ad uno
        scrigno dorato, originariamente anch'esso realizzato ad origami;
      </li>
      <li>
        sul secondo gradino: tre dame di corte raffigurate nell'atto di reggere
        una teiera da sakè;
      </li>
      <li>
        sul terzo gradino: cinque musicisti maschi di cui quattro reggono
        ciascuno un diverso strumento musicale, mentre il quinto, il cantante,
        ha tra le mani un ventaglio;
      </li>
      <li>
        sul quarto gradino: due bambole di funzionari, comunemente definiti la
        mano destra e la mano sinistra;
      </li>
      <li>
        sul quinto gradino: varie miniature di oggetti quotidiani e rituali,
        come stoviglie e teiere, fiori, armi e abiti.
      </li>
    </ul>
    <h2>Un piccolo approfondimento riguardante il periodo Heian</h2>
    <p>
      Analogamente, al periodo Heian viene ricondotto anche il coinvolgimento
      dell'Origami nelle cerimonie per la festa Kodomo no hi, dedicata ai
      bambini. Il nome originario della cerimonia, Tango no Sekku, la rende
      identificale con una versione giapponese della fest cinese della barca in
      forma di drago e fa riferimento ad un chiaro rapporto con l'acqua. Durante
      la festa, i bambini creavano un origami in particolare: il Kusudama. Il
      Kusudama era una struttura di carta che, secondo l'usanza, teneva lontani
      gli spiriti maligni e le malattie.abitudine, con il tempo, si è
      trasformata in un'usanza che coinvolge l'origami. Oggi il kusudami è
      realizzato assemblando vari fiori di carta o, con una tecnica più
      complessa, da un unico grande foglio. Inoltre, le feste del Kodomo no hi e
      della Hinamatsuri nella sua forma originaria, sono strettamente legate
      alla festa di Obon, tradizionale festività primaverile durante la quale
      venivano affidate alle acque di un fiume tradizionali barchette di carta
      che, secondo l'usanza, avrebbero recato le anime dei morti tra i vivi per
      tre giorni di celebrazioni, prima di essere ricondotte al loro
      mondo.Un'altra festa shintoista dedicata ai bambini e durante la quale
      vengono realizzate offerte ad origami è il Shichi-Go-San ( letteralmente
      sette-cinque-tre, con riferimento alle età dei bambini festeggiati).Anche
      la rana è una tradizionale forma origami di origine Heian, che trova
      significato nel doppio significato della parola kaeru, che significa sia
      "rana" che "ritorno a casa" e che indicava quindi l'animale come un buon
      augurio per coloro che stavano per intraprendere un lungo viaggio. L'epoca
      Heian (e il periodo Nara in particolare) vede infine l'importazione del
      buddhismo di numerose feste cinesi, tra cui il Tanabata, che vede la
      celebrazione attraverso decorazioni urbane originariamente realizzate ad
      origami e oggi ricavate dalla plastica, e lo Hanami, durante il quale si
      realizzano lanterne e decorazioni di carta e fiori. Il loto in particolare
      è una forma origami legata al buddhismo e a queste feste.
    </p>
    <h2>Il Periodo Edo</h2>
    <p>
      La fioritura dell'origami nel periodo Edo è generalmente esemplificata con
      la storia della figura della gru, oggi uno degli origami tradizionali
      giapponesi più noti e la cui tecnica venne perfezionata proprio attorno al
      XVIII secolo: al 1797 appartiene infatti uno dei più noti libri
      sull'origami, Piegatura delle mille gru di Sembazuru Orikata. La pratica
      fa riferimento al particolare valore della gru come simbolo di immortalità
      e alla leggenda secondo la quale chiunque pieghi mille gru vedrà i
      desideri del proprio cuore esauditi. Realizzare per sé o regalare i
      tradizionali "grappoli" di mille gru (折鶴 oridzuru) è quindi considerata
      una pratica simile agli ex voto della cultura cattolica: l'aneddoto più
      noto legato a questa tradizione è quello di Sadako Sasaki, una bambina
      esposta alle radiazioni della bomba. atomica di Hiroshima era sul proprio
      letto di morte a causa della leucemia. La bambina iniziò allora a piegare
      le mille gru, ma morì prima di riuscire a portare a compimento la propria
      opera: le venne eretta una statua nel Parco della Pace di Hiroshima, una
      ragazza in piedi con le mani aperte ed una gru che spicca il volo dalla
      punta delle sue dita, ogni anno questo monumento è adornato con migliaia
      di corone di mille gru. La storia di Sadako è diventata soggetto di molti
      libri e film ed ha portato la gru da simbolo di immortalità a simbolo di
      pace. L'origami conserva inoltre un ruolo preponderante in numerose altre
      festività giapponesi. Durante il Capodanno, ad esempio, è usanza
      realizzare a origami e kirigami le cartoline augurali (年賀状, nengajō),
      le buste di denaro per i bambini (お年⽟, otoshidama) e i supporti per il
      Kagami mochi (鏡餅): il giorno precedente, l'Ōmisoka (⼤晦⽇), viene
      celebrato sostituendo gli origami conservati in casa e i pannelli di carta
      alle pareti. Anche il primo lavoro realizzato durante il nuovo anno
      (仕事始め, shigoto-hajime) è spesso una figura tradizionale dell'origami.
      Durante la festa di San Valentino, durante la quale in Giappone sono le
      donne a eseguire il dono rituale di cioccolatini (義理 チョコ,
      giri-choko), gli astucci per i dolci sono spesso realizzati ad origami in
      una forma che può riecheggiare il noshi: il corrispettivo maschile è il
      cosiddetto White Day. L'opera del giapponese Akira Yoshizawa, un creatore
      prolifico di origami e scrittore di libri sull'argomento, ha ispirato un
      moderno rinascimento di questa pratica. L'origami moderno ha attirato un
      seguito mondiale, con modelli sempre più intricati e nuove tecniche come
      il wet-folding, la pratica di inumidire il foglio durante la piegatura in
      modo che il prodotto finito mantenga meglio la forma, o il soft-folding,
      in cui la carta viene piegata in modo più deciso o più morbido per creare
      effetti particolari. Una variazione dell'origami semplice è l'origami
      modulare, in cui molti modelli sono assemblati per formare un unico
      insieme decorativo.
    </p>
    <h2>L'Origami moderno e l'Occidente</h2>
    <p>
      Come si è detto, la diffusione dell'origami in occidente si può ricondurre
      al libro di Sembazuru Orikata, affiancato dalla sezione sull'origami del
      testo enciclopedico Kan no mado (letteralmente, Finestra sulla stagione
      fredda): per il primo libro occidentale sull'origami, tuttavia, bisognerà
      attendere il 1928 con Fun with Paperfolding di Murray e Rigney, seguito
      dal Paper Magic di Robert Harbin (in gran parte basato, a sua volta, sugli
      studi Gershon Legman). Alla base di questi volumi vi è la prima
      teorizzazione occidentale riguardo all'origami, ad opera di Josef Albers,
      padre della teoria moderna dei colori e della corrente minimalista.
      All'interno del proprio progetto pedagogico, insegnò l'arte della
      piegatura degli origami tra il 1920 ed il 1930 adottando fogli circolari
      che venivano piegati in spirali e forme ricurve. Le sue opere hanno
      influenzato visivamente gli artisti di origami moderni come Kunihiko
      Kasahara, mentre le sue teorie si inseriscono nella pedagogia moderna
      attraverso l'opera di Friedrich Fröbel (1782 - 1852), che riconobbe il
      potenziale educativo degli origami e lo introdusse come strumento nel suo
      'kindergarten system' nei primi anni dell'Ottocento. The Art of Chinese
      Paper Folding di Maying Soong (1948) è stato invece il primo libro a
      individuare le differenze tra l'origami e l'arte cinese di piegare la
      carta, sostanzialmente riconducibile all'interesse dei giapponesi per gli
      animali e a quello cinese per oggetti inanimati come le barche e gli
      edifici. Tra le tecniche di base, la base busta viene individuata come
      originaria della Cina: tra le forme tradizionali che prendono forma da
      essa, il più noto è il cosiddetto cappello dello studente. L'opera di
      Akira Yoshizawa ha imposto definitivamente il termine "origami" come
      sinonimo della piegatura della carta e in tutto il mondo solo alcuni
      ambienti conservatori cinesi utilizzano un altro termine, ovvero
      l'originario Zhe Zhi. Oggi, l'origami si è sviluppato come arte a sé ma ha
      contaminato anche altri ambiti, sia artistici che scientifici.
    </p>
    <h2>Non solo in Oriente ma anche: l'Origami nel mondo</h2>
    <p>
      Oltre che in Giappone e in Cina, l'origami è parte integrante anche della
      cultura di altre parti del mondo:
    </p>
    <ul>
      <li>
        in Vietnam pesci di origami vengono appesi agli alberi durante la festa
        del nuovo anno;
      </li>
      <li>
        nelle Hawaii i tradizionali lei (ghirlande) vengono realizzate
        intrecciando fiori ad elementi di carta e frutti;
      </li>
    </ul>
  </body>
</html>
